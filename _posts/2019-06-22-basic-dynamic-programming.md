---
layout: post
title: Basic Dynamic Programming
author-id: asifthen00b
tags: [Dynamic Programming]
---

[comment]: <> "this is a comment"
<!-- This is also a comment in markdown -->

আমরা ডাইনামিক প্রোগ্রামিংয়ের সাথে মোটামুটি সবাই পরিচিত। আজকে ডিপি নিয়ে কিছু বেসিক আলোচনা করবো। আশা করি উপকারে আসবে। তবে পোস্টটি অবশ্যই সবার জন্য না, যারা ডিপি কিছুটা পারেন কিন্তু প্রব্লেম সল্ভ করতে কষ্ট হচ্ছে বা কীভাবে প্রব্লেম অ্যাপ্রোচ করতে হবে সেটা বুঝে উঠতে পারছেন না, পোস্টটি তাদের জন্য। আশা করি এই পোস্টটি ভালো করে বুঝে পড়লে সমস্যাগুলোর সমাধান কিছুটা সহজ হয়ে যাবে। আমি এখানে স্ট্রাটেজি নিয়েও কিছু কথা বলার চেষ্টা করবো, যদিও এই জিনিসগুলো সবারই জানা থাকার কথা। 

কেনো প্রব্লেম ডিপি দিয়ে সল্ভ করা যাবে কিনা সেটা বোঝা মোটামুটি সহজ। প্রাথমিক দিকে সহজ ডিপি প্রব্লেমগুলােতে সাধারণত তোমাকে কিছু সংখ্যা বা কিছু শর্ত দিয়ে কিছু একটা করা যায় কিনা, বা কিছু একটা মিনিমাইজ করা বা ম্যক্সিমাইজ করার জন্য বলতে পারে। বা হয়তো কোনো একটি কাজ কয়ভাবে করা যায় বা ধরা যাক একটা কাজ অনেকভাবে করা যায়, তার মধ্যে কোনভাবে করলে সবথেকে বেশি লাভ হবে এরকম কিছু বেড় করতে বললে সেটা ডিপি দিয়ে করা যেতে পারে। সত্যি কথা বলতে গেলে ডিপি দিয়ে হয়তো প্রায় সবকিছুই করা সম্ভব, কারণ ডিপি মূল ধারণাটি হচ্ছে *সকল ভাবে চিন্তা করে দেখবো আর তার মধ্যে সবথেকে ভালো সলিউশনটি নিয়ে নিব* । অর্থাৎ, এটি একদমই ব্রুটফোর্স টেকনিক,কিন্তু আমরা একটু চালাকি করে ব্রুটফোর্স করবো যাতে কোনো কিছু একবারের বেশি হিসাব করার দরকার না পরে। আমি এই কথাটি দিয়ে কি বোঝাচ্ছি সেটা না বুঝলে [এই পোস্টটি](http://www.shafaetsplanet.com/?p=1022) পড়ে দেখো, তারপর সামনের দিকে আগাও।

### Dp States: 

ডিপি স্টেট নিয়ে আমি প্রাথমিক কথাগুলো বলছিনা, [এখানে](http://www.shafaetsplanet.com/?p=1072) দেখে নিতে পারো। আমরা ডিপি এর স্টেট কি, এটার কাজ কি, এগুলো জানি। এবার আমরা জানবো কীভাবে ডিপি স্টেটগুলো বেড় করা যায়। প্রথম কথা হচ্ছে যার এক্সপেরিয়েন্স যত বেশি সে তত তাড়াতাড়ি স্টেট বেড় করতে পারে। আর একবার ডিপির স্টেট বেড় করতে পারলে আমাদের প্রব্লেম সল্ভ করা কোনো ব্যাপারই না। ডিপির স্টেট বেড় করতে গেলে আমাদেরকে একটু সুন্দর করে  চিন্তা করতে হবে। প্রব্লেম পড়ার পর নিচের জিনিসগুলো ভালো করে খেয়াল করো: 

* প্রব্লেমটি কী? 
* আমাকে কী কী দেয়া হয়েছে? 
* আমাকে কী কী বেড় করতে হবে?
* আমি যা যা পেয়েছি সেগুলো থেকে আরও কী কী পাওয়া সম্ভব? 

উপরের জিনিসগুলো কীভাবে অ্যাপ্রোচ করতে হবে তা একটা প্রব্লেমের মাধ্যমে দেখাচ্ছি। 

### <u>Problem 1:</u>

> তোমাকে  $$n$$ টি সিঁড়ি দেয়া আছে। তুমি $$1$$ নাম্বার সিঁড়িতে আছো, তোমাকে $$n$$ তম সিড়িঁতে যেতে হবে। তুমি চাইলে এক স্টেপ সামনে যেতে পারো, অথবা দুই স্টেপ। অর্থাৎ, তুমি যদি $$1$$ নাম্বার সিড়িঁতে থাকো তাহলে সেখান থেকে তুমি $$2$$ বা $$3$$ নাম্বার সিড়িঁতে যেতে পারবে। এখন তোমাকে বলতে হবে তুমি কতভাবে $$1$$ থেকে $$n$$ তম সিড়িঁতে যেতে পারবে।  

যদিও  প্রব্লেমটি খুবই সহজ, তবুও এখানে আমরা প্রব্লেমটি ধাপে ধাপে সমাধান করার চেষ্টা করবো। প্রথমেই আমাদেরকে প্রব্লেমটি বুঝতে হবে। এখানে প্রব্লেমটা অনেকটাই পরিষ্কার।   আমাকে 1 থেকে n পর্যন্ত যেতে হবে, কতভাবে যেতে পারবো সেটা বেড় করতে হবে। আমাদের ডিপি প্রব্লেম দেখার পর প্রথম কাজ হবে স্টেট বেড় করা। আমরা এখন স্টেট বেড় করবো এই প্রব্লেমে। এখানে খুব ভালো করে চিন্তা করো। ধরো আমরা x তম সিড়িঁতে আছি। এই x তম সিড়িঁতে কতভাবে আসা যাবে সেটা কিসের কিসের উপর নির্ভর করছে? x এর মান কত, তার উপর আমাদের  উত্তর নির্ভর করছে। তাহলে একটা স্টেট হবে x, অর্থাৎ আমরা কোথায় আছি সেটা আমাদের সমস্যার সমাধান করার জন্য প্রয়োজন পড়বে। আর কোনো কিছু কি দরকার পরছে আমাদের? আর কিছু আমাদের এখানে দরকার পড়বে না। কারণ কততম সিড়িঁতে কতভাবে আসা যায় এটা জানলেই আমাদের হয়ে যাচ্ছে। তাহলে আমাদের একটি অ্যারে, `dp[n]` রাখলেই হয়ে যাচ্ছে।  যেখানে `dp[i] = number of ways to reach i` । এখন আমরা x তম সিড়িঁতে কোন ক‌োন সিড়িঁ থেকে আসতে পারবো? $$x-1$$  আর $$x-2$$ তম সিড়িঁ থেকে, তাই না? তাহলে আমরা x তম সিড়িঁর জন্য উত্তরটি $$x-1$$ আর $$x-2$$ তম সিড়িঁর উত্তর থেকে জানতে পারি।  অন্যভাবে বলা যায়, `dp[x] = dp[x-1]+dp[x-2]` কারণ আমরা যতভাবে $$x-1$$ আসতে পারি ততভাবে এক স্টেপ আগালে আমরা x  এ আসতে পারবো, আবার $$x-2$$ এ যতভাবে আসতে পারি, ততভাবে দুই স্টেপ আগালে আমরা x এ আাসতে পারবো।  তাহলে আমরা `dp[x-1]` আর `dp[x-2]` থেকে `dp[x]` বেড় করতে পারছি, আগের মানগুলো ব্যাবহার করে পরের গুলো বেড় করা সম্ভব হচ্ছে। এভাবে [রিকার্সিভলি](https://sites.google.com/site/smilitude/recursion_and_dp) চিন্তা করলে দেখতে পাবে খুব শুরুর দিকের কিছু মান হাতে হাতে বেড় করে ফেলতে পারলে বাকি মানগুলো খুব সহজেই লুপ চালিয়ে বেড় করা যায়। এখানে আমরা `dp[0]` আর `dp[1]` বেড় করতে পারলেই হবে। কারণ  `dp[2] = dp[1]+dp[0]` , বাকিগুলোও লুপ দিয়েই করা যাবে। এখন চিন্তা করো `dp[0]` এর মান কি হবে। 




to be continued..
